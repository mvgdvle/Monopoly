# Monopoly

## Zasady gry
Aby rozpocząć grę, należy uruchomić plik ‘main.py’.
Celem gry jest doprowadzenie przeciwników do bankructwa.
W grze może uczestniczyć od 2 do 6 osób. Każdy gracz na początku rozgrywki otrzymuje 1500
zł. Uczestnicy po kolei rzucają dwoma kostkami, przesuwają się o sumę oczek na następne 
pole oraz wykonują akcje z nim związane. Gra się kończy, gdy zostaje tylko jeden uczestnik, 
który nie jest bankrutem. Zostaje on zwycięzcą rozgrywki.

### Dublet na kostkach
W przypadku, gdy gracz wyrzuci tą samą cyfrę na obu kostkach przysługuje mu kolejny rzut. 
Na początku przesuwa się o odpowiednią ilość pól oraz wykonuje wszystkie akcje z nim 
związane, a następnie ponownie rzuca kostkami. Jednak jeśli gracz wyrzuci trzy razy pod rząd 
dublet, trafia do więzienia na jedną kolejkę.

### Kupowanie pól
Gracz, który wszedł na pole własności, czyli ulicę lub pole kompanii transportowej, jeśli nie 
ma ono właściciela, może go zakupić za odpowiednią kwotę. 

### Budowanie
W każdej kolejce, niezależnie od tego na jakim polu stoi gracz, ma on możliwość 
wybudowania, za odpowiednią cenę, domu lub hotelu na ulicach, które są jego własnością. 
Na każdej ulicy można wybudować maksymalnie 4 domy. Gdy ulica osiągnie limit domów 
gracz może wybudować na tym miejscu hotel, likwidując uprzednio wszystkie domy na tym 
polu oraz wyczerpując możliwości budownicze na tej ulicy.

### Podatki
Gracz, który wszedł na pole, które jest własnością innego gracza jest zobowiązany zapłacić mu 
odpowiedni czynsz. Wysokość takiej opłaty na ulicach jest liczona w zależności od ilości 
budynków na danym polu oraz ilości wykupionych ulic w danym kolorze. Z każdym kolejnym 
wybudowanym domem, zwiększa się wysokość czynszu, a wynosi najwięcej, gdy na danym 
polu stoi hotel. Kiedy gracz jest właścicielem wszystkich trzech ulic w danym kolorze, czynsz 
dodatkowo się podnosi. W przypadku, gdy gracz nie jest w stanie opłacić czynszu, oddaje on 
wszystkie swoje nieruchomości właścicielowi pola, na którym stoi, a sam staje się bankrutem 
i odpada z gry. Z kolei, gdy gracz ma do 3 kompanii transportowych pobiera jednakowy 
czynsz, który jest czterokrotnością sumy wyrzuconych oczek osoby, która stanęła na jednym z 
tych pól. Jeśli ma ich więcej kwota ta się podwaja.

### Więzienie
Na planszy znajduje się pole więzienie. Gdy gracz na nim staje czeka jedną kolejkę oraz w tym 
czasie nie może podjąć żadnych działań oraz nie pobiera czynszu. Do więzienia można 
również trafić losując kartę Szans.

### Karta Szans
Na polach oznakowanych „Karta Szans” losuje się ze stosu jedną kartę, która określa nasze 
dalsze działania. W przypadku, gdy karta każe graczowi zapłacić kwotę, która przewyższa jego 
budżet, gracz oddaje wszystkie swoje nieruchomości do Banku, zostaje bankrutem i odpada z 
dalszych rozgrywek.

### Parking
Gracz, który stanie na polu Parking, może tu bezpiecznie odpocząć bez uszczerbku na 
działalności na czas trwania danej kolejki. Nadal podczas jego tury może budować 
nieruchomości .

### Start
Za każdym razem, gdy gracz stanie lub przejdzie przez START, otrzymuje 200 zł.
